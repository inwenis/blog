# biurokrejszyn

W moich żyłach krąży tytoń i kofeina. Liczę na to że niczym cyfral Drakkainenina (Pan Lodowego Ogrodu) te używki aktywują uśpione części mojego mózgu i uda mi się odbyć kolejną jałową telefoniczną rozmowę z Energa Operator. Czuję lekką chęć działania. Chwytam tę chęć, chwytam telefon. Znajduję numer infolinii. Wybieram. Oczekuje na połączenie. Wysłuchuje komunikatów. Wybieram odpowiednią opcję. Odpływam słuchając muzyki. Mogę zostać wybudzony w każdym momencie. Mogę tak zamarznać na wieki. Muzyka cichnie. Ktoś odbiera. Tłumaczę moją sytuację. Wysławiam się jasno i precyzyjnie. Oczekuje na wyrok sędziny po drugiej stronie. Zamiast młotka sędzina chrząka i wydaje wyrok "musi Pan czekać". Ciemność zacieśnia się wokół mnie. Pochłania mnie otchłań biurokracji.